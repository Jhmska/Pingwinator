# 1.2 Przygotowanie do instalacji dystrybucji Linux

Przed przystąpieniem do instalacji dystrybucji Linuksa warto odpowiednio się przygotować. Dobrze zaplanowany proces minimalizuje ryzyko problemów i pozwala sprawnie przejść przez cały etap instalacji. Poniżej znajdziesz szczegółowe kroki, które pomogą Ci przygotować się do instalacji systemu.

## Krok 1: Wybór dystrybucji i wersji systemu
- W poprzednim rozdziale zapoznaj się z przykładami dystrybucji Linux i zdecyduj, którą dystrybucję chcesz zainstalować.  
- Pobierz oficjalny obraz ISO ze strony dystrybucji, zwracając uwagę na wersję zgodną z Twoim sprzętem (np. 64-bit).

## Krok 2: Sprawdzenie wymagań sprzętowych
- Upewnij się, że Twój komputer spełnia minimalne wymagania systemowe dla wybranej dystrybucji.  
- Sprawdź kompatybilność sprzętu, zwłaszcza kart graficznych (NVIDIA, AMD, Intel) oraz innych urządzeń peryferyjnych.

## Krok 3: Utworzenie kopii zapasowej danych
- Zabezpiecz ważne pliki z obecnego systemu operacyjnego, szczególnie jeśli planujesz instalację obok istniejącego systemu lub całkowitą reinstalację.  
- Skorzystaj z zewnętrznego dysku, chmury lub innego nośnika danych.

## Krok 4: Przygotowanie nośnika instalacyjnego (USB)
- Pobierz i zainstaluj program do tworzenia bootowalnego USB, np. **Rufus** (Windows), **Etcher** (Windows/Linux/macOS) lub **Ventoy** (Windows/Linux).  
- Nagraj pobrany obraz ISO na pendrive o pojemności minimum 8 GB.  
- Upewnij się, że proces nagrywania przebiegł poprawnie.

## Krok 5: Konfiguracja BIOS/UEFI
- Uruchom ponownie komputer i wejdź do ustawień BIOS/UEFI (zazwyczaj klawisz DEL, F1, F2, F12 lub ESC podczas startu).  
- Sprawdź, czy tryb bootowania jest ustawiony na **UEFI** (zalecany!) lub **Legacy** (dla starszych urządzeń), zgodnie z wybraną dystrybucją.  
- Ustaw bootowanie z USB jako pierwsze w kolejności startowej.  
- Jeśli korzystasz z **Secure Boot**, rozważ jego **wyłączenie** - niektóre dystrybucje mogą mieć z tym problemy.

## Krok 6: Planowanie partycjonowania dysku
- Zdecyduj, czy chcesz zainstalować Linuksa obok istniejącego systemu (tzw. dual boot) czy na czysto.  
- Przygotuj plan partycji: co najmniej partycję root (`/`), opcjonalnie swap (tzw. "przestrzeń wymiany") oraz partycję home (`/home`) dla danych użytkownika.  
- Możesz skorzystać z narzędzi do partycjonowania dostępnych podczas instalacji lub przygotować je wcześniej za pomocą programów takich jak GParted.

---

Po wykonaniu powyższych kroków jesteś gotowy, aby przystąpić do właściwej instalacji systemu. W kolejnych rozdziałach poznasz ten proces krok po kroku.
