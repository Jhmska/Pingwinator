# 1.4 Konfiguracja BIOS/UEFI przed instalacją dystrybucji Linux

Zanim rozpoczniesz instalację dystrybucji Linux, warto poprawnie skonfigurować ustawienia BIOS/UEFI. Dzięki temu unikniesz problemów z bootowaniem, wykrywaniem dysków czy instalacją sterowników.

## Jak wejść do BIOS/UEFI?
- uruchom lub zrestartuj komputer
- podczas uruchamiania **naciśnij odpowiedni klawisz** - zwykle jest to jeden z poniższych:
    - `DEL` lub `Delete`
    - `F2` lub `Fn + F2`
    - `F1` lub `Fn + F1`
    - `F10` lub `Fn + F10`
    - `F12` lub `Fn + F12`
    - `ESC`
- często pojawia się również komunikat na ekranie, który podpowiada jakiego przycisku uzyć, na przykład: **Press DEL to enter setup**.

## Najważniejsze ustawienia BIOS/UEFI

### Tryb bootowania (UEFI oraz Legacy)
- Zalecane ustawienie dla większości komputerów - **UEFI**
- Jeśli masz wyjątkowo stary sprzęt - użyj trybu **Legacy/CSM**
- Jak znaleźć? Szukaj opcji typu:
    - `Boot Mode: UEFI`
    - `UEFI/Legacy Boot: UEFI Only`

### Secure Boot
**Secure Boot** to funkcja zabezpieczająca uruchamianie tylko podpisanego systemu operacyjnego. W praktyce może powodować problemy z instalacją lub uruchamianiem niektórych dystrybucji Linux. Znajdź opcję `Secure Boot` i ustaw ją na **Disabled**.

### Fast Boot
**Fast Boot** może pomijać ważne etapy inicjalizacji sprzętu, przez co zdarza się, iż uniemożliwia bootowanie z USB. Znajdź opcję `Fast Boot` i ustaw na **Disabled**.

### Kolejność bootowania (Boot Order)
- Ustaw swój pendrive (np. `UEFI: Kingston USB`) jako **pierwsze urządzenie** w kolejności bootowania
- Możesz także użyć menu bootowania (Boot Menu) (najczęściej `F12` lub `ESC` w trakcie startu), by ręcznie wybrać urządzenie